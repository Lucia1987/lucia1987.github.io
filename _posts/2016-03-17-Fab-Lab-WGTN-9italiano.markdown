---
title:  "How do you learn in english while you're learning english?"
subtitle: "Come si fa ad imparare in inglese , mentre si sta imparando l'inglese?"
author: "Lucia Arcangeli"
avatar: "image/authors/miniluli.jpg"
image: "image/spiraleconchiglia.jpg"
date:   2016-02-11 12:12:12
---

Antipodi

Per poter raccontare questa avventura avrò bisogno di tanti esempi e immagini, perchè di esperienze cosi piene, ce ne sono poche nella vita.
La mia avventura è iniziata il 26 ottobre 2015 quando ho preso il volo direzione Australia, Sydney. Li ad aspettarmi non ci sarebbe stata solo la mia prima parte del progetto, riguardante il miglioramento della lingua Inglese nella Kaplan International School  ma, in particolare, tutte le persone e le esperienze che si sono susseguite in un vortice infinito di eventi, luoghi, immagini..

Mettersi alla prova ogni giorno, migliorarsi, ampliare il proprio bagaglio culturale per completare il proprio io.

10 settimane per ampliare il mio inglese a Sydney, come approccio iniziale, all’avventura che mi avrebbe aspettato in Nuova Zelanda  a Wellington.

Ed è proprio qui che volevo arrivare.

11 gennaio 2016 volo Sydney-Wellington
Ad aspettarmi all’aereoporto Wendy e Craig, le due figure professionali che mi avrebbero accompagnata alla scoperta del mondo della prototipazione nella realtà delle Fablab.

Il primo mese, gennaio, è stato quasi completamente dedicato al  “learning by doing”, cioè al mio apprendimento in maniera sistematica dell’inglese e del mondo makers , doppio lavoro quindi, per la prima volta mi sono trovata ad imparare come si utilizzano macchinari e programmi attraverso una lingua nuova.

Inizialmente non posso nascondere la difficoltà nell’apprendere con una lingua che non fosse l’italiano, ma, attraverso non solo le parole, ma anche i gesti collegati ad esse, piano piano ho iniziato ad apprendere le prime nozioni importanti riguardanti la generazione digitale attraverso "code".